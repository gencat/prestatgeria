<p>
    <strong>Finalitat del servei d'edició de llibres en línia de la XTEC</strong>
</p>
<p>
    La finalitat principal del servei d'edició de llibres en línia és posar a l'abast de la comunitat educativa dependent de l'administració catalana materials i procediments que, basats en les Tecnologies de la Informació i la Comunicació, contribueixin a facilitar, actualitzar i millorar les estratègies pedagògiques.
</p>
<p>
    <strong>Paper d'intermediària de la XTEC</strong>
</p>
<p>
    Tenint en compte l'elevat nombre de llibres hostatjats, la XTEC no pot vetllar per l'ús correcte de tots i cadascun d'ells, ni en l'aspecte social ni en el didàctic ni en el lingüístic, tot i que confia que les direccions de centre a qui encomana aquest servei vetllaran perquè se'n faci un bon ús, ajustat al marc legal vigent a l'Estat espanyol, als costums i protocols establerts a Internet i a la finalitat pedagògica a què està destinat el servei.</p>
<p>
    <strong>Responsabilitat per continguts</strong></p>
<p>
    La direcció del centre, com a dipositària de la clau d'accés privada al servei, ús responsable de les activitats didàctiques i dels continguts desenvolupats a través d'aquesta eina d'edició en línia.
</p>
<p>
    <strong>Avís de continguts inadequats</strong>
</p>
<p>
    En el cas que es produís qualsevol mena de vulneració de la legalitat vigent o de les condicions establertes en aquest mateix document per al servei, hi ha un formulari per comunicar-ho. Un cop s'hagi procedit a comprovar les raons adduïdes, la XTEC modificarà o retirarà, si s'escau, els continguts inadequats, sense avís previ.
</p>
<p>
    <strong>Durada del servei</strong>
</p>
<p>
    Un cop creat un llibre cal activar-lo perquè es pugui usar. Si no s'activa en un termini de 15 dies, el llibre s'esborrarà. Això mateix, si en un termini de 6 mesos no hi ha hagut cap visita, també s'esborrarà. En tots dos casos, el procediment és automàtic, és a dir, es porta a terme sense avís previ.
</p>
<p>
    <strong>Enllaços externs</strong>
</p>
<p>
    La XTEC no es fa responsable de la informació que es pugui obtenir a través d'enllaços a sistemes externs que no siguin dependents d'aquesta entitat. Tanmateix, us agrairem molt que ens notifiqueu qualsevol irregularitat que hi aprecieu perquè puguem esmenar l'error de la manera que s'escaigui.
</p>
<p>
    <strong>Propietat intel·lectual</strong>
</p>
<p>
    Els llibres en línia i tots els seus continguts, incloent-hi els textos, imatges, so i qualsevol altre material, són propietat del centre docent o de les terceres persones que hagin autoritzat l'ús dels continguts al centre docent en concret. L'autoria dels continguts s'ha de fer constar a les pàgines corresponents. Atesa la finalitat educativa del servei, sotmetem tots aquests materials a una llicència de Creative Commons, que es reserva el dret de reconeixement de l'autoria i d'exigir que no se'n faci cap mena d'ús comercial. També obliga a compartir els materials emprats per a la construcció de noves obres sota la mateixa llicència.
</p>
<p>
    <strong>Política de privadesa</strong>
</p>
<p>
    Les galetes, els formularis o altres mitjans de naturalesa anàloga generats per la XTEC són eines destinades a fer més eficient el servei. Les dades obtingudes no serviran per establir perfils que vulnerin el cercle de privadesa de les persones usuàries ni seran cedides per a usos comercials i/o publicitaris.
</p>
